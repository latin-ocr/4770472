„24-

inter enim cursant primordia principiorum
motibus iuter se, nil ut secermer >mum
possit nec spatio fleri divisa potestas,

sed quasi multae vis unius corporis extant.

Haec igitur ratio plane congrua est libri secundi illi loco ²), quo Lucretius sensum per
diversa corporis membra diffusum omnem ad foederis et convenientiae vim revocat. Quam vim
etiam clarius indicat eis versibus, quibus animae compositionem describit ²J:

consimili ratione necessest ventus et aer
et calor inter se vigeant commixta per artus,
atque aliis aliud subsit magis eminentque,
ut quiddam fieri videatur ab omnibus unum,
ne calor ac ventus seorsum seorsumque potestas
aeris interemant sensum diductaque solvant.
Quae compositionis ratio nihil differt ab illa, qua ceterae res naturaeomnes tenentur ³).

Quemadmodum autem anima cum mente, ita utraque pars coniuncta est cum corpore, ut '
bominis natura exsistat revera una, cuius partes quantumvis potestate inter se diversae, tamen sine
totius naturae pernicie divelli non possunt. ltaque, quam Aristoteles in Pythagoreorum harmonia
refellenda relinqui viderat quaestionem, cur corpore corrupto anima evanesceret, illa autem sublata
corpus putresceret, eandem Epicurus quasi principalem tractavit. lllam cum Aristoteles ita sol-
visset, ut animam cum corpore cohaerere artissime nee unquam se'gregari ab eo posse, mentem
vero puram extrinsecus ingredi in corpus et morte discedere ab eo. incolumen statueret, Epi-
curus mentem ipsam eodem quasi sato cum anima atque corpore consociavit et una cum illis nasci
et interire decrevit ¹⁴). Ex Lucretiana disputatione hos paucos versus exhibeo:

Ex ineunte aevo sic corporis atque animai
mutua vitalis discunt contagia motuS‚
maternis etiam membris alvoque reposta,
discidium ut nequeat fieri sine peste maloque.

Quoniam vero animi vis una cum corpore nascitur et consensu quodam partium convenientibusque moti-
bus creatur, sequitur, ut sensus 'ad totam naturam pertineat ipsumque corpus sensu praeditum sit ⁵).

²) Lucret. 11. v. 902—24 vid. supra p. 17. — 2) 111. v. 282—88. - 3) Ι 759-63; 778-82. vid. supra p.
16.—¹⁴) vid. Diogenis locum (X 65) quem supra exhibui p. 13. Lucret. 111 323—50. Cf. 546—78. -—·
⁵) Lucret. 111350—59. Loco quem supra attuli ex Diogene Laertio (p. 20 adn. 3) iam reliqua, quaecum eo
connexa, sunt, addo, ut quam necessariam corporis et animi consensionem effecerit Epicurus possit intelligi.
Diog. L. X 64: διὸ (ιά λοιπὸν ἄθροισμα i. e. corpus) ἀπαλλαγείσης τῆς ψυχῆς οὐκ ἔχει τήν αἴσθησιν·
οὐ γὰρ αὐτὸ ἐν ἑαυιῷ ταύτην ἐκέκτητο τὴν δύναμιν, ἀλλ’ ἑτέρῳ ἅμα συγγεγενημένῳ αὐτῷ παρε-
σκεύαζεν, δ dm? τῆς συντελεσθείσης περὶ αὐτὸ δυνάμεως κατὰ τὴν κίνησιν σύμπτωμα αἰσθητικόν εὐθὺς
οἷποτελοῦν ἑαυτῷ ἀπεδίδου κατὰ τὴν ὁμούρησιν καὶ συμπάθειαν καὶ ἐκείνῳ, καθάπερ εἷπον. Quem lo-
cum ita interpretatur Gassendus Opp. tom. 11 330: „Nec enim ipsum (corpus) in se ipso facultatem hanc
possidebat3 sed apparabat alii rei (animae nimirum) congenitae sibi, quae per facultatem in ipso collabo-
ratam illico ectum sentiendi pro sua. motione exserens, tum sibi ipsi, tum illi quoque ut dicebam, ob vici·
niam consensionemque deferebat.“ Quibus explicatis Gassendus Epicuri sententiam cum Aristotele de an. 1
4, 12 componit: „Quo loco vides Epicurum eandem prope dicere cum Aristotele sententiam, non esse ani-
mam solam, quae sentiat, sed ipsum esse compositum.“

