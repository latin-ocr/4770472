‚22-

[id quoque enim sine pernicie non fiet eorum]

at si tantula pars oculi media illa peresa est,

occidit extemplo lumen tenebraeque secuntur.

[incolumis quamvis alioqui splendidus orbis]

boc anima atque animus vincti sunt foedere semper. ’
Similem animae cum visus acie comparationem supra memoravi institutam ab Aristotele ί). Lu—
cretius vero exemplum invenisse videtur in scriptis Epicuri 2).

Jam ut ea, quae a Lucretio de mente sunt disputata, proponam paucis collecta, apparet
mentem cum anima commixtam omni corpore contineri et eo quidem pacto illi iunctam esse, ut
nisi cum totius naturae interitu divelli non possit3 at eandem, ubi re externa pulsa sit, in cor-
pore fieri caussam sentiendi ; porro eandem vim esse totum corpus custodientem vitaeque salutem
maxime sustentantem. Nec Lucretius mentis naturam a corpore omni modo facit suspensam,
quasi omnino non possit societate illius carere, Negat illam quicquam sentire aut degere posse
a corpore disiunctum, at coniunctam illam cum corpore vult sui esse potentem, ut sua quasi
vi innitens sola sibi sapiat sibique gaudeat, cum nec anima nec corpus re moveatur ulla. ·
Denique constituit eam in corpore tanquam principem et dominam, quae sola regat et temperet
et uniat partes diversas et discordes talemque totius naturae efficiat concentum, qualis hominem'
divinae exaequet felicitati.

lllas vero sententias Lucretius ad magistri Epicuri placita eo modo expressit, ut ipse
non nova quaedam condiderit sed doctrinae illius interpres extiterit fidissimus. Optime de ma-
gistro discipulus meruit, quod doctrinae rationes difficiliores penitus perspexit perspectasque suis
luminibus collustravit3 ipsc tamen nihil adiecit, cur dissedisse a schola sua putetur ³). Quod
tantis verbis vim praedicat mentis naturae, id ipsum imitatione facit Epicuri, quo nescio an
nemo philosophus iactantior suerit in ratione humana efferenda hominisque sapientis felicitate
glorianda ¹⁸). Nec Epicurus in animae natura explicanda quicquam habuisse videtur antiquius,
quam ut menti principatum vindicaret. Quod cum illis sententiis, quas modo cum Lucretianis com-

¹) Vid. supra p. 9. - 2) Diog.L.X65: Διὸ δι) καὶ ἐνυπάρχουσα ἡ ψυχὴ οὐδέποτε, ἄλλου τινὸς μέρους
ἀπηλλαγμένου, ἀναισθητεῖ, ἐάνπερ διαμένῃ τὸ ὀξῠ κατὰ τὴν αἴσθησιν, ἀλλὰ ἄν καὶ αὕτη ξυναπό-
ληται, τοῦ στεγάζοντος λυθέντος εἴθ’ὅλου εἴτε καὶ μέρους τινός· verba quae subinde sequuntur conferunt
ad versum 415, quem Goebclius emendavit, explicandum: το δὲ λοιπόν ἄθροισμα διαμένον καὶ ὅλον
καὶ κατὰ μέρος οὐκ ἔχει τὴν αἴσθησιν, ἐκείνου ἀπηλλαγμένου ὅσον ποτέ ἐςι τό συντεῖνον τῶν ἀτόμων
πλῆθος εἰς τὴν τῆς ψυχῆς φύσιν, —- 3) Non assentior Steinhartio (in Ersch. et Gruber. encycl. s. v. Epic.
p. 476 adn. 44) Epicurum in corporiS, Lucretium in animi dissolutione hominis interitum posuisse. Ex
uno illo, quem exhibet, loco Diog. L. X 65 intelligitur Epicurum censuisse animae partem, qua sensus
acumen contineretur (ιό ὀξι) zara ιιῑν αἴσθησιν· τὸ συντεῖνον τῶν αἰόμων πλῆθος vid. adn. 2), interituram
esse, si vel totum corpus vel pars contegens dissolveretur. Qualis illa. pars sit, non est indicatum, non
qualemcunque fingi licere ex loci initio apparet. Lucretius idem affirmat de toto corpore v, 322—26; nec tacet
de parte v, 413. Ut enim visus laesa pupula, ita. sentiendi acies parte illa, qua contegitur, corrupta pereat
est necesse. — ‘⁸) Diog. L. X 132: τὸ μέγιςον ἀγαθὸν ἦ φρόνησις. Ib. 135: ζήσῃ δὲ ὦς θεὸς ἐν ἀν-
θρώποις. Οὐθὲν γὰρ ἔοικε θνητῷ ζώῳ ζῶν ἄνθρωπος ἐν α’θανάιοις ἀγαθοῖς. Cf. Stob. serm. 17, 30.

