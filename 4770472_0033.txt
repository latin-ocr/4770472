..2¹7-

Eiusmodi vero labor in ipso oculo susceptus augemr, si tenuior res est aut vehementer, oculus
est percussus. Alterum illud, quod prius posui, loco apparet libri lv eos—808:

nonne vides oculos etiam, cum tenuia quae sunt

cernere ¹coeperunt, contendere se atque parare,

nec sine eo fieri posse ut cernamus acute?
Ad alterum, quod posui posterius, libri tertii locus spectat, ubi exemplum proponitur a rebus ful-
gidis sumptum. v. 363 sq. .

fulgida praesertim cum cernere saepe nequimus,

lumina luminibus quia nobis praepediuntur.

Tum enim, quod exemplo libri lv 322—30 monstratur, sive nimio lumine sive vehementiore
pulsu sive acri splendore oculus laeditur et ita afficitur, ut maiore ad cernendum intentione opus
sit et. interdum res omnino ne cerni quidem ac dispici possit. Hinc igitur concludit ipso etiam in
oculo sensum inesse ipsaque sensus instrumenta ad cernendum esse efficacia.

Illa vero controversia ex graviore caussa pendere putanda est. Nimirum Stratonis illud
placitum facile potuerunt suae doctrinae accomodare Pythagorei philosophi et Academici, qui quidem
animum non omnino egere corporis commercio et morte superstitem esse voluerunt. ltaque
Plutarchus ¹) ipsis Stratonis verbis sententiam adiecit Pythagoream, quam proposuit Epicharmus:
⁵ νοῦς ὁρᾷ καί νοῦς ἀκούει· τᾶλλα κωφὰ καί τυφλά.

Quam vero facile ex Stratonis verbis effici potuerit argumentum ad animi immortalitatem probau—
dam, id co loco, quo illa exposuit, Cicero ostendit cum alia tum haec concludens ²): „cum
autem nihil erit praeter animum, nulla res obiecta impediet, quominus percipiat, quale quidque sit.“
Quam sententiam Lucretius irridet his versibus: 111 367—70.

Praeterea si pro foribus sunt lumina nostra,

Jam magis exemptis oculis debere videtur

Cernere res animus sublatis postibus ipsis.
Itaque Epicurei, quo immortalitatis opinionem tollerent, animi et corporis societatem fecerunt
maxime necessariam, cum et ipsum corpus sentiens esse affirmarent.

Qui locus iam ad eam nos traducit disputationem, qua Lucretius animorum naturam
nativam ac mortalem efficere conatus est. 111 417—828. Sed ne longus sim, nolo hic singula,
quae ab illo allata sunt, argumenta exponere uberius3 satis sit paucis eam rationem indicare, qua
illa et inter se et cum eis, quas illustravi, sententiis gravioribus videantur esse connexa.

Lucretius primum varia eius generis argumenta proponit, quibus probet animum una cum
corpore multas ac varias subire mutationes ³). Atque premit maxime, animum ante in ipso cor—
pore disiectum esse et laceratum, quam foras dispergatur‘t). Qua quidem ratione Pythagoreos in-
primis impugnat et Academicos et quotquot e Peripateticis et Stoicis animos a corporibus dis-
cedere integros existimarunt. Jam vero poeta in disputando eo modo procedit, ut rationes
graviores, quas antea exposuit uberius, paucis repetat. ltaque redit ad eam, quam in secundo et

¹) De solert. anim. 3. — ²) Tusc. I 20, 47. — 3) 111 417—668. Singula argumenta refellit Gassendus.
tom. 11 637 sqq. — α) Lucret. 111 524—46. 578-613.

