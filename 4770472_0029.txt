-23-

posui, tum aliis testimoniis ipsiusque disciplinae ratione confirmatur. lu singulis testimoniis ¹) unum
mirum videri potest, quod affert Plutarchus, Epicurum mentem appellasse τό ἡγεμονικόν ἀπαθές ²).
Quae sententia cum nullo modo cum Platonis vel Aristotelis placito debeat confundi, eo tamen po-
terit explicari, quod Epicurus operam dedit maximam , ut mentem turbidis, motibus posse vacare
ct solam sibi sapere sibique gaudere comprobaret. Nam quo maxime a philosophis dissedit Cyre-
naicis ³), summam, quae homini appetenda esset, voluptatem in animi indolentia et tranquillitate
positam esse iudicavit 4). Moralibus vero praeceptis physicam doctrinam adhibuit quasi adiumentum
quoddam necessarium ⁵). Qua quidem ratione valde declinavit a Democrito; cuius de principiis
naturae sententias cum probasset, noluit tamen cum eodem omnes res naturae perscrutari3 angu-
stioribus physicam coercuit finibus et omnem disciplinam eodem paene, unde Socrates erat exorsus,
revocavit, ut de hominis potissimum condicione ct recto vivendi statu inquireret. Ante omnia
vero hominem vitae tempestatibus eripere et suae quemque privatae sortis dominum reddere con-
stituit. Quae philosophandi ratio nemini poterit mira videri reputanti quam afflictae illis temporibus
q ac labefactae suerint et domesticae res et publicae. Eandemque animi libertatem et securitatem
sua philosophia sustentarunt Stoici. Quanquam inter utramque scholam haec dissimilitudo intercessit
permagna, quod Stoici virtutis et honestatis pretio impulsi magnitudine quadam animi uti et agere
fortia, Epicurei voluptatis cultores prudentia et cautione adhibenda arcere a se adversas res et con-
trarias maluerunt. idque Stoicis in sua de animo doctrina multo licuit affirmare confidentius men-
tem in homine partem esse et potestate et dominatu praestantissimam. Nam oriundam illam existi-
marunt stirpe divina. Nec quod Epicureis visum est, mentem contineri corpore , sed ipsam sua
vi complecti omne corpus et tenere voluerunt ὁ).

Explicata caussa cur Epicurei Pythagoreorum illam de harmonia sententiam reiecerint men-
tisque principatum tueri tantopere studuerint, restat tamen ut moneamus, ipsos pro peculiari doc-
trinae suac ratione non penitus ab istis dissentire potuisse. Nam mentem tantum afuit ut esse
per se et exsistere concederent, ut nihil curasse videantur studiosius, quam ut solo in corpore
nostro vigere illam probarent. Quod autem Pythagoreorum maxime proprium fuisse iamque Pla-
toni refutationis caussam dedisse vidimus, idem protulerunt Epicurei dicentes animum totamque
hominis naturam in corporum convenientia quadam vel temperatione positam esse. Cuius tempe-
rationis supra primum eiusmodi proposui exempla, quibus pateret, universas res et animatas et
inanimas sola illa ex caussa naturae suae ducere vim et proprietatem3 deinde adhibitis libri secundi
argumentis ostendi eadem caussa animantium contineri vim sentiendi3 iamque addendus est libri
tertii ille locus, quo hominis animae et mentis corpora dicuntur ita inter se mixta esse, ut corpus
efficiant unum multis constans viribus, quae singulae secretae non possint sentire ⁷):

¹) Plut. adv. Col. e. 20: τὸ γὰρ ᾧ κρίνει καὶ μνημονεύει καὶ φιλεῖ καὶ μισεῖ καὶ ὅλως τὸ φρόνιμον
καὶ λογιςικὸν ἔκ τινος, φησίν, ἀκατονομάστου ποιότητος ἐπιγίνεσθαι. De plac. phil. IV 3: ἐκ τετάρτου

τινὸς ιέκτιτονομάςου, ὃ ἦν αὐτῷ αἰσθητικόν. Stob. ecl. phys. p. 798. — 2) Plut. plac. phil. IV 23. -—
3) Diog. L. X 137. -- ¹⁴) Ib. 136: η’ μὲν ἀταραξία καὶ ἀπονία καταστηματικᾳὶ εἰσιν ἡδοναί. Cic. de
fin. 1 lt. — ᾖ) Diog. L. X 142. 143. Cf. Steinhart. l. l. p. 472. -— 0> Sext. Emp. adv. math. lx 72.

Cic. Nat. Deor. 11 11, 29. Cf. Zeller. philos. Graec. 111 p. 101 adn. 1. — 7) Lucret. 111. 262—66.
4*

