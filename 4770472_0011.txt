’“ Antiquissimi physici Graeci cum in contemplandis eis, quae 'sub sensus cadunt, rebus tota
mente defixi primas universae naturae caussas in uno pluribusve posuissent mundi elementis, vim
omnia moventem atque agentem senserunt quidem 'praestantius quiddam ac divinius esse, sed tan-
tum afuit ut eam a materia secernerent, ut de hac re omnino ne cogitasse quidem videantur ¹).
Etiamsi autem nec de numine divino nec de animorum immortalitate ipsi videntur addubitasse, lieri·
tamen non potuit, quin novis suis placitis hominum opiniones, non illas doctrina factas, sed men-
tibus innatas et ex antiquissimo tempore cum magnificis poetarum effatis tum mysteriorum arcanis
proditas ac firmatas valde labefactarent ²). Quod damnum mox valde auctum est, cum 'philosophi
existerent, qui solis omnia gigni corporibus opinati vim divinam tantum non palam omnem nega-
rent hominumque animos, diversis materiae particulis conflatos morte dissolvi et velut nebulam ac
fumum-exhalari inque aerem dispergi declararent ³). in eis vero philosophis, qui et de natura di·
vina et de hominis sorte sutura sublimius cogitarunt suaque disciplina antiquitatis testimonia sustenta-
runt, principes nominandi sunt Pythagorei. Hi enim in morum disciplina diligentius quam in
naturae exploratione versati cum hoc praecipue curarent, ut spe moriendi meliore meliorem efficerent
rationem vivendi, praeclaram illam sententiam pronuntiarunt, animos humanos ex universa mente
divina delibatos in hac vita humana sapientiae ac virtutis studio ad dei similitudinem esse perfi-
ciendos 4). Ac Pythagorei primi vim mentis si non plane seiungere a materia, at definire certius
notionemque eius animo effingere coeperunt. Ut enim universas res ad numeros revocarunt com-·
. ponique censuerunt quadam harmonia, ita animum harmoniam corporis appellarunt ⁵). Quamquam

 

 

¹) Cs. Steinhartius in egregia commentatione, quam praefixit Platonis Phaedoni in Plat. Opp. convers.
ab Hieron. Muellero vol. IV p. 375. — ²) Praeclara dc antiquitatis opinione verba sunt Ciceronis dicentis
homineS, quo propius ab ortu et divina, progenie afuissent, eo aptiores fuisse ad vera cernenda.. Tusc. 1
12, 26. Legg. 11 11, 27. De vetustissimis Orphicorum et poetarum Graecorum sententiis vide Brandis.
hist. philos. graec. 1 p. 86. Steinhart. l. 1. p. 373. — ³) Cf. Mullachius Democritissbderitae fragmenta
p. 161. 412. Brandis. 1. l. 1 p. 338. — ⁴) Cic. de senect. c. 21. Stobaeus Eclog. eth. p. 64 sqq. Σω-
κράτης, Πλάτων, ταύτὰ τῷ Πυθαγόρᾳ, τέλος ὁμοίωσιν θεοῦ... Brandis. hist. phil. 1 p. 488. 494. —
⁵) Macrob. in Somn. Scip. 1 14.' Plato dixit animam essentiam se moventem, Xenocrates numerum se
moventem, Aristoteles ἐντελέχειαν, Pythagoras et Philolaus harmoniam. Brandis. 1. l. 1 488. Steinhart
1. l. p. 377.

2

