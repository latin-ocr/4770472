Α---13--·

particulas a rebus secerni inque ipsos sensim nostros animumque sese insinnare demonstraret. ln
altera quaestione Epicurus eandem atque aequales philosophi viam ingressus id maxime egit, ut
mentem animam corpusque intima societate et necessitudine copularet inque unam naturam conci-
liaret. ltaque mentem, quam Aristoteles dixerat puram atque immobilem, non ratus ullo modo
cum reliqua natura corporea posse coniungi, ipsam quoque statuit corpoream esse tamque necessario
cum anima et corpore vinculo connexam, ut bac sola in coniunctione posset vigere. Diog. L. X 65.
Κατ’ μῆν καί λυομένου τοῦ ὅλου ἀθροίσματος ἦ ψυχή διασπείρεται καὶ οὐκέτι ἔχει τὰς αὐτᾶς
δυνάμεις οὐδὲ κινξῖται, (ὅς’ οὐδ’ αἴσθησιν κέκτηται. Οὐ γὰρ οἷόν τε νοεῖν αὐτήν αἰσθανομένην,
μῆ ἐν τούτῳ τῷ συστήματι καί ταῖς κινήσεσι ταύταις χρωμένην, ὅταν τοὶ στεγάζοντα καί περιέ-
χοντα μῆ τοιαῦτα ᾗ οἶα ἑν οἷς νῦν οὖσα ἔχει ταύτας τάς κινήσεις. .
. Jam indagandum erit, qua via Epicurus in singulis placitis explicandis processerit. Quoniam
cum Peripateticis, quos modo dixi, id maxime babuit commune, quod artissimum animi et corporis
nexum constituit, ante omnia erit quaerendum, quid ipse novi ac diversi protulerit. Jam si sen-
tentias ab ipso Epicuro in epistolis breviter adumbratas apud Diogenem Laertinm consideraveris ἱ),
facile reperias eum assentiri Peripateticis non potuisse3 sin Lucretianam disputationem aliorumque
auctorum testimonia adhibueris, Epicurum sive discipulos patebit acriter istos impugnasse. Qualis
haec dissensio et controversia fuerit, infra exponam. Multo tamen acriorem pugnam omni tem-
pore Epicurei subierunt adversus Platonicos et Stoicos. Nam physicas quaestiones bac una de
caussa instituendas illi putarunt, ut deos et· daemones ex mundo exturbarent animosque nostros
nasci una cum corpore et perire probarent. Quare cum Peripateticis istis, qui ipsi mentis vim
'et dignitatem sumserant infringendam, in re gravissima consenserunt3 dissenserunt prorsus a Pla-
tonicis et Stoicis, quorum tota doctrina in eo fuit fundata, ut vim divinam per omnes partes
mundi penetrare hominumque mentes sua natura divinas esse docerent. Quamquam inter ipsos
Platonicos et Stoicos opinionum magna fuit discrepantia. Inter Platonicos enim convenit non
esse unquam animos nostros creatos3 quapropter magistrum Platonem in Timaeo animorum or-
tum tantummodo explicandi caussa supposuisse censuerunt ²). Contra Stoicis visum est animos
in primo mundix ortu ex igni divino genitos nasci in humano corpore et post discessum a corpore
ocius serius dissipatos in ignem, unde decerpti essent, coelestem et divinum esse redituros ³).
His ita breviter disputatis, antequam ad singula argumenta accedam, paucis placita non-
nulla sunt explananda graviora, in quibus Epicuri de anima doctrina est collocata. Notissimum
est Epicurum ex mundo numen divinum expulisse3 illud cum recte sentiret oportere et aeter-
num esse et beatum, tamen non yidit idem posse et mundum efficere et rerum curam gerere ac
providentiam 4). Huiusmodi opera et negotia opinatus esse molesta Deo sedem in intermundiis
locavit, ubi nullis occupationibus implicatus sua sapientia et virtute gauderet ⁵). Cui divinae
vitae manifesto congruit ea, quam hoc in mundo hominis esse praedicavit sapientis3 huius enim

¹) Diog. L. X 63—66. — ²) Plutarch. de anim. procr. e Tim. c. ΙΙΙ. S. Angustia. de civ. dei lib.
X c. 31. — 3) Diog. L. VII 156. Censorinus de die nat. c. 4. Wyttenb. opusc. 11 282. Stoicorum
de animi nostri partu et interitu sententia. iufra exponetur. — 4) ’ Diog. L. X 123. 139. - ⁶) Cic. Nat.
Deor. Ι 19, 51.

3

