-6-

hoc subtiliter magis quam dilucidet ut facile, id quod accidisse infra videbimus, falso intellectum
sit mediocribus hominum ingeniis. ipsi certe auctores, qualemcunque partium concentum mente
conceperunt, penitus connexum cum corpore animum noluerunt. Nam animos immortates mortali-
’ bus corporibus dixerunt poenae caussa esse alligatos et tanquam in sepulcro quodam vel carcere in-
clusos ea condicione, ut pro se quisque inter vitam inde se expedire deberet, quo mortis tempore

sincerus terrenisque sordibus purus in coeleste domicilium remigrare posset ¹). Multa autem de “

animorum post mertem statu docuerunt obscurius, cum fabulis poetarum, tum aliis eiusmodi in-
volucris et integumentis usi, qualia mysteriis ac reliquae vulgi superstitioni accommodata viderentur.
ltaque eos animos, qui vitiis atque flagitiis in hac vita se contaminassent, antequam ad deorum
societatem pervenirent, luendae poenae caussa aut ad inferos transituros aut per alia deinceps
corpora sive hominum sive brutorum migraturos esse statuerunt ²). idque ipse Pythagoras fertur
narrasse, se olim apud inferos supplicia malorum vidissc,-etiam se recordari, in quibus antea cor-
poribus inclusus fuisset ³). Similia de sua ipse migratione recordatus est poeta philosophus Empe-
docles, qui hoc etiam superstitiosius addidit, se olim non solum bestiae sed plantae etiam formam
induisse4). idemque philosophus etsi animum nativa indole divinum esse et immortalem sensit,
tamen cum omnibus omnino animantibus, etiam plantis tribueret vim intelligendi et cogitandi
(φρόνησιν καὶ νόημα), minus illam quam ipsi Pythagorei a parte mortali et deteriore distinxit ⁵).
Nec Empedocles satis sibi constitit in sententia de animorum origine: modo enim tanquam vates
enuntiavit* eos divinitus et extrinsecus in corpora inferri, modo tanquam physicus statuit eos ex
mundi elementis mixtione quadam particularum et temperie quasi enasci ὓ). Cuiusmodi opinionum
discrimen iam ante Empedoclem extitisse et vel controversiae ansam philosophis dedisse, ex paucis,
quos Diogenes Laertius servavit, versibus colligi potest Epicharmeis‚ in quibus ovi exemplo propo-
sito efficitur animum non extrinsecus in corpus ingredi, sed latentem in ipso corpore naturae

“ quadam vi genitali incendi et quasi procreari ⁷). Verius et subtilius mentis naturam delinivit qui

Empedocle ruit aetate prior, disciplina posterior philosophus, Anaxagoras, auctor ille placiti gravis-
simi de mente pura et simplici, quae intelligentia sua disponat cuncta et gubernet. At Anaxagoras,
ut in ceteris rebus, quid divinae menti tribuendum esset, parum perspexit, ita nec in humani
animi naturam studiosius inquisivit, nec de statu post mortem secus sere ac physici superiores vi-
detur sensisse ⁸). Clarius et confidentius de hac re disserere coepit Socrates, quem constat totam
philosophiae disciplinam a naturae rebus absconditis et occultis ad animum cognoscendum revocasse.

ι) Philolai fragm. ap. Boeckh. p. 181. μαριυρέονται δὲ καὶ οἱ παλαιοὶ θεολόγοι τε καὶ privitae, αἱς διά τινας
τιμωρίας· οἱ ψυχὰ τῷ σώματι συνέζευκται καὶ καθάπερ ἐν σάματι τούτῳ τέθαπται. Brendis 1 87. 495. —- ²) Wyt-
tenbach. opusc. 11 p. 190 sqq. Brendis 1 501. Ritter hist. philos. Pythagor. 216.— ³) Diog. Laert. VIII
4. 21. 41. ·- ⁸) Karsten. Empedoclis reliquiae p. 509. - 8) Karsten. p. 490. Ritter l. l. p. 216. —— ⁶) Sto-
baaua Empedoclem a Pythagoreis segregavit: Πυθαγόρας, Ἀναξαγόρας, Πλάτων, Ξενοκράιης, Κλεάνθης,
θύραθεν εἰς-κρίνεσθαι ιόν νοῦν. Παρμενίδης καὶ Ἐμπεδοκλῆς καὶ Δημόκριτος ταύτὸν νοῦς καὶ ψυχὴ,
καθ’ οὓς οὐδὲν ἄν εἴη ζῶον &loyor κυρίως. Ecl. phys. 1 51, 7 p. 790. Karsten. p. 498- ⁷) cf.1‚eop.
Schmidt. Quaen. Epicharm. dissert. Bonn. 1846 p. 51. Ovi illud exemplum ex vetustis Orphicorum myste-
riis originem duxit. Cf.Lobeck. Aglaoph. 1 476. - ⁸) Aristoteles de an. 1 2, 5. Brendis. l.l. 1 263. 267.
Steinhart. l. 1. p. 376.

